#1.4 Paradigmes de programació#


És difícil establir una classificació general dels llenguatges de programació, ja
que existeix un gran nombre de llenguatges i, de vegades, diferents versions d’un
mateix llenguatge.

###Clasificació###

El **paradigma imperatiu/estructurat** deu el seu nom al paper dominant
que exerceixen les sentències imperatives, és a dir aquelles que indiquen
dur a terme una determinada operació que modifica les dades guardades en
memòria.

 La tècnica seguida en la programació imperativa és la **programació estructurada**.
 
      Pot ser representat mitjançant tres tipus d’estructures de control:
      • Seqüència.
      • Selecció.
      • Iteració.
      

El **paradigma d’objectes**, és un paradigma de construcció de
programes basat en una abstracció del món real. En un programa orientat
a objectes, l’abstracció no són procediments ni funcions sinó els objectes.
Aquests objectes són una representació directa d’alguna cosa del món real,
com ara un llibre, una persona, una comanda, un empleat..

La programació orientada a objectes es basa en la integració de 5 conceptes:
abstracció, encapsulació, modularitat, jerarquia i polimorfisme, que és necessari
comprendre i seguir de manera absolutament rigorosa

El **paradigma funcional** està basat en un model matemàtic. La idea és que
el resultat d’un càlcul és l’entrada del següent, i així successivament fins que
una composició produeixi el resultat desitjat.

El **paradigma lògic** té com a característica principal l’aplicació de les regles
de la lògica per inferir conclusions a partir de dades.
